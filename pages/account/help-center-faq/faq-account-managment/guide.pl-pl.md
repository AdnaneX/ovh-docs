---
title: FAQ dotyczący zarządzania kontem OVHcloud
excerpt: Najczęściej zadawane pytania dotyczące zarządzania kontem OVHcloud
---

**Ostatnia aktualizacja z dnia 21-11-2022**
  
## Wprowadzenie

Najczęściej zadawane pytania dotyczące zarządzania kontem OVHcloud.


### Jak otworzyć konto OVHcloud?

Utworzenie konta OVHcloud jest darmowe. Dzięki niemu masz łatwy dostęp do swoich danych i możesz zarządzać swoimi usługami. Aby skorzystać z tej możliwości - nic prostszego - kliknij w [link](https://www.ovh.com/auth/?action=gotomanager&from=https://www.ovh.pl/&ovhSubsidiary=pl).
Pamiętaj jednocześnie o tym, żeby zabezpieczyć dostęp do Twoich danych osobowych poprzez aktywację dwuskładnikowego uwierzytelnienia w sekcji „Moje konto”, następnie „Bezpieczeństwo” (przeczytaj również artykuł „Jak zabezpieczyć swoje konto”).

#### Wskazówki i porady

Nie możesz odnaleźć Twojego kraju? Zmień język strony klikając na odpowiednią flagę w prawym górnym rogu.


### Gdzie mogę znaleźć swój identyfikator OVHcloud?

Swój identyfikator klienta, zwany także NIC-handle, znajdziesz w prawym górnym rogu na ostatniej fakturze. Zbudowany jest w następujący sposób: "ab00001-ovh" (pierwsze litery to zazwyczaj inicjały osoby, która założyła konto). Identyfikator jest również podawany we wszystkich wiadomościach e-mail wysyłanych przez OVHcloud (e-mail z potwierdzeniem utworzenia konta, e-mail z potwierdzeniem lub odnowieniem zamówienia itp.)

Jeśli nie dysponujesz loginem, kliknij link „Nie pamiętam loginu lub hasła” na stronie [logowania do konta OVHcloud](https://www.ovh.com/auth/?action=gotomanager&from=https://www.ovh.pl/&ovhSubsidiary=pl) i wpisz adres e-mail przypisany do Twojego konta.

#### Porady i wskazówki

Po zalogowaniu do swojej strefy klienta, identyfikator znajdziesz w prawym górnym rogu, obok swojego nazwiska.

### Co zrobić, jeśli nie mogę zalogować się do mojego konta klienta?

Może się zdarzyć z różnych powodów, takich jak zapomnienie hasła, utrata dostępu do konta e-mail lub do telefonu komórkowego służącego do identyfikacji za pomocą SMS, że użytkownik nie jest w stanie zalogować się do Panelu klienta.
W takiej sytuacji zachęcamy do zapoznania się z poniższą dokumentacją, z której dowiesz się, jak rozwiązać ten problem:
[docs.ovh.com/pl/customer/logowanie-panelu-klienta-ovhcloud/#co-zrobic-jesli-nie-moge-sie-polaczyc](https://docs.ovh.com/pl/customer/logowanie-panelu-klienta-ovhcloud/#co-zrobic-jesli-nie-moge-sie-polaczyc)

### Jak zmienić dane osobowe?

Aby wyświetlić lub zmienić dane, zaloguj się do Panelu klienta za pomocą identyfikatora oraz hasła dostępu. Aby uzyskać dostęp do danych osobowych, kliknij Twoje inicjały na górze po prawej stronie dashboardu. Następnie przejdź do sekcji „Mój profil”.

![infos](images/infos-modif_final_comp-min.gif){.thumbnail}

#### Wskazówki i porady

Chcesz zmienić adres e-mail przypisany do Twojego konta OVHcloud? Na adres aktualnie widniejący w Panelu klienta, zostanie wysłana wiadomość z prośbą o potwierdzenie. Jeżeli nie masz już dostępu do tego adresu, wystarczy, że odczekasz 24 godziny. Po ich upływie zmiana adresu zostanie automatycznie zarejestrowana.

### Jak poprawnie wpisać mój numer telefonu w momencie zakładania konta?

Numer telefonu powinien zostać wpisany w formacie międzynarodowym.

#### Wskazówki i porady

Dla numeru „06 12 34 56 78” należy zatem wpisać „+48 612345678”. Prefiks „+48” dodawany jest automatycznie po wybraniu Polski jako kraju zamieszkania.

### Jakie są konsekwencje wprowadzenia rozporządzenia RODO względem ochrony moich danych osobowych?

Aby lepiej poznać konsekwencje rozporządzenia ogólnego o ochronie danych osobowych (RODO) dla Twojej działalności zawodowej lub względem ochrony Twoich danych osobowych, zapoznaj się z treścią poniższych dokumentów:

- [OVHcloud i ochrona danych osobowych](https://www.ovhcloud.com/pl/personal-data-protection/);
- [RODO - Pytania do eksperta OVHcloud](https://www.ovhcloud.com/pl/personal-data-protection/faq/).


### Jak zmienić moje hasło OVHcloud?

Udaj się do strony logowania w Twoim Panelu klienta i wybierz „Nie pamiętam identyfikatora lub hasła”. Wpisz swój identyfikator lub główny adres e-mail przypisany do Twojego konta OVHcloud, a następnie kliknij „Wyślij”. Na adres kontaktowy konta zostanie wysłany e-mail z prośbą o potwierdzenie. Przeczytaj uważnie instrukcje i kliknij umieszczony w e-mailu link.

#### Wskazówki i porady

Jeśli nie masz dostępu do adresu e-mail do kontaktu, prosimy o wypełnienie tej [procedury](https://www.ovh.pl/pomoc/procedury/).
Jeśli nie pamiętasz Twojego identyfikatora klienta, odnajdziesz go w prawym górnym rogu Twojej ostatniej faktury. Identyfikator składa się z następujących znaków: „ab00001-ovh” (przy czym pierwsze litery są zazwyczaj inicjałami osoby, która założyła konto). Identyfikator znajduje się również w e-mailu potwierdzającym założenie konta oraz w e-mailach potwierdzających złożenie zamówienia lub jego odnowienie.

### Jak zmienić dane kontaktowe?

Możesz nadać innym kontom klienta OVHcloud uprawnienia do zarządzania Twoimi usługami w zakresie administracyjnym, technicznym i księgowym. W tym celu przejdź do Panelu klienta - sekcja „Zarządzanie kontaktami” dostępna na pasku po prawej stronie.

Nadanie uprawnień musi zostać zatwierdzone drogą mailową zarówno przez administratora usługi, jak i przez nowy kontakt.

Przed wprowadzeniem jakiejkolwiek zmiany upewnij się, że wszystkie adresy e-mail podane do kontaktu są prawidłowe. W przeciwnym razie dyspozycja nie będzie mogła zostać zrealizowana.

Jeśli chcesz odzyskać domenę, której jesteś właścicielem zarejestrowanym w odpowiednim rejestrze (możesz sprawdzić te informacje na [www.ovh.com/pl/cgi-bin/tools/check_whois.pl](https://www.ovh.com/pl/cgi-bin/tools/check_whois.pl)), ale nie masz dostępu do konta klienta administratora, zalecamy zastosowanie procedury: [www.ovh.pl/cgi-bin/pl/procedure/procedureChangeContacts.cgi](https://www.ovh.pl/cgi-bin/pl/procedure/procedureChangeContacts.cgi)

#### Wskazówki i porady

Pełna instrukcja zarządzania kontaktami dostępna jest tutaj: [docs.ovh.com/pl/customer/zarzadzanie_kontaktami/#dostep-do-zarzadzania-kontaktami](https://docs.ovh.com/pl/customer/zarzadzanie_kontaktami/#dostep-do-zarzadzania-kontaktami)

### W jaki sposób skonfigurować lub zmienić kontakt księgowy?

Zaloguj się do Panelu klienta za pomocą identyfikatora i hasła dostępu. Następnie kliknij na dashboardzie, na pasku po prawej stronie, „Zarządzanie kontaktami”.

#### Wskazówki i porady

Aby dowiedzieć się więcej o zarządzaniu kontaktami, zapoznaj się z treścią przewodnika: [Zarządzanie kontaktami i usługami](https://docs.ovh.com/pl/customer/zarzadzanie_kontaktami/).

### Jak mogę zabezpieczyć moje konto?

Aby zabezpieczyć Twoje konto, masz do wyboru kilka rozwiązań, takich jak:

    wybór złożonego hasła
    jego regularne odnowienie
    weryfikacji dwuetapowej

W przypadku weryfikacji dwuetapowej za pomocą wysyłania kodu w wiadomości SMS lub poprzez ograniczenie za pomocą adresu IP (autoryzacja lub odmowa dostępu do niektórych adresów) możesz dodać reguły bezpieczeństwa w Panelu klienta. Wszystkie te opcje są dostępne w sekcji „Bezpieczeństwo” po kliknięciu na Twoje inicjały w prawym górnym rogu Panelu klienta OVHcloud.

Aby uzyskać więcej informacji, obejrzyj [film](https://www.youtube.com/watch?v=odO58c4gJfc&list=PL0DynEzr_sE5MnOfJOpVJN-EhfMDWoqGS&index=24).
