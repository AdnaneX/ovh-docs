---
title: 'Tworzenie i używanie identyfikatora klienta oraz zarządzanie nim'
excerpt: 'Dowiedz się, jak utworzyć identyfikator i zarządzać danymi osobowymi'
slug: identyfikator_klienta
legacy_guide_number: g2123
Section: 'Pierwsze kroki'
---

## Wprowadzenie

Za pomocą identyfikatora klienta możesz:

- składać zamówienia online,
- łatwo zarządzać wszystkimi usługami w Panelu klienta,
- zalogować się podczas kontaktu z zespołem obsługi klienta OVHcloud, co ułatwi udzielenie odpowiedzi na Twoje pytania.

Identyfikator składa się najczęściej z dwóch liter i następujących po nich cyfr. Na przykład: **xx11111-ovh**.

Jest też nazywany „NIC-handle”. 

**Dowiedz się, jak utworzyć identyfikator klienta i logować się do konta, a także zarządzać danymi osobowymi i dostępem do konta.**


## Jak utworzyć identyfikator klienta?

Jeśli jeszcze nie masz identyfikatora, wystarczy przejść na stronę [tworzenia konta OVHcloud](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external}. 

W internetowym formularzu wprowadź swoje dane, uważając, aby podać **prawidłowy adres e-mail**.

> [!primary]
>
> Zachęcamy do podania adresu e-mail spoza Twojej domeny oraz adresu zapasowego. Adres zapasowy **musi** być inny niż adres główny. 
> 

Po zatwierdzeniu formularza otrzymasz wiadomość e-mail z potwierdzeniem utworzenia konta. Zachowaj swój identyfikator klienta (NIC-handle), a zwłaszcza powiązane z nim hasło. 

Aby zwiększyć poziom bezpieczeństwa konta, zalecamy podjęcie następujących kroków:

- Zapoznaj się z [przewodnikiem dotyczącym tworzenia hasła do konta i zarządzania nim](../zarzadzanie-haslem/).
- Zabezpiecz dostęp do konta, stosując weryfikację dwuetapową. Z tego przewodnika dowiesz się, jak ją włączyć: [Zabezpieczenie konta OVHcloud za pomocą weryfikacji dwuetapowej](../zabezpieczenie-konta-za-pomoca-2FA/).

## Gdzie znaleźć identyfikator klienta?

Podanie identyfikatora klienta jest wymagane przy każdym logowaniu do konta lub kontakcie z zespołem obsługi klienta OVHcloud. Twój identyfikator znajdziesz w różnych miejscach.

### W e-mailach wysyłanych przez OVHcloud

Identyfikator klienta jest podany w e-mailu z potwierdzeniem utworzenia konta, w wiadomościach z potwierdzeniem zamówienia lub odnowienia usług, a także w powiadomieniach dotyczących logowania do konta.


### Na fakturach

Identyfikator klienta jest podany w prawym górnym rogu wszystkich faktur.

![identyfikator klienta](images/nichandle01b.png){.thumbnail}


### W Panelu klienta

Identyfikator znajdziesz w Panelu klienta, klikając swoją nazwę w prawym górnym rogu.


![identyfikator klienta](images/newhub1.png){.thumbnail}


## Jak zalogować się do Panelu klienta?

Przejdź do [strony uwierzytelniania OVHcloud](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external}, a następnie podaj identyfikator i hasło.

![identyfikator klienta](images/nichandle03.png){.thumbnail}

Przeprowadź procedurę [weryfikacji dwuetapowej](../zabezpieczenie-konta-za-pomoca-2FA/), jeśli jest ona włączona. To dodatkowe zabezpieczenie konta stanowi uzupełnienie identyfikatora i hasła. Można z niego korzystać za pośrednictwem posiadanego urządzenia: telefonu, tabletu lub kodu bezpieczeństwa.

> [!primary]
> Jeśli konto nie zostało zabezpieczone weryfikacją dwuetapową, w celu potwierdzenia logowania należy podać kod weryfikacyjny. Zostanie on wysłany e-mailem na **główny adres** konta.  
>
> Jeśli e-mail z kodem nie dotarł, sprawdź folder ze spamem/niechcianymi wiadomościami w Twojej skrzynce e-mail.
>

### W przypadku utraty hasła

Jeśli utracisz hasło lub je zapomnisz, zapoznaj się z [przewodnikiem dotyczącym sposobu zmiany hasła](../zarzadzanie-haslem/#jesli-nie-znasz-swojego-aktualnego-hasla).

### W przypadku niedostępności adresu e-mail

Jeśli masz adres zapasowy, możesz [skontaktować się z zespołem obsługi klienta OVHcloud](https://www.ovhcloud.com/pl/contact/), aby adres zapasowy zmienić w główny. Po wykonaniu tego działania należy pamiętać, aby podać nowy adres zapasowy.

Jeśli nie masz adresu zapasowego lub też jest on niedostępny, możesz wysłać nam list zgodnie z tą [procedurą](https://www.ovh.pl/cgi-bin/pl/procedure/procedureChangeEmail.cgi){.external}. Gdy otrzymamy Twoją wiadomość i jeśli wszystkie żądane dokumenty potwierdzające będą zgodne, przystąpimy do zmiany Twojego kontaktowego adresu e-mail.

## Jak zarządzać danymi osobowymi?

### Zmiana danych osobowych

Dane przypisane do konta klienta możesz zmienić w Panelu klienta. W tym celu kliknij swoją nazwę w prawym górnym rogu Panelu klienta, a następnie kliknij pozycję `Moje konto`{.action}.

![identyfikator klienta](images/newhub2.png){.thumbnail}

Następnie w sekcji „Mój profil” kliknij przycisk `…`{.action}, a następnie `Edytuj profil`{.action}.

![identyfikator klienta](images/nichandle06.png){.thumbnail}

Zmień dane, a następnie kliknij przycisk `Potwierdź`{.action}.

> [!warning]
>
> Ważne, aby dane osobowe były **aktualne** i **dokładne**. O te informacje poprosi Cię zespół obsługi klienta OVHcloud, gdy się z nim skontaktujesz, i w stosownych przypadkach musisz być w stanie udowodnić, że są one poprawne (na przykład podczas procedury zmiany adresu e-mail możemy Cię poprosić o dokument potwierdzający, że adres zamieszkania jest taki sam jak adres podany w koncie).
>

### Zmiana głównego adresu e-mail

Jeśli chcesz podać nowy główny kontaktowy adres e-mail, musisz to potwierdzić za pomocą kodu wysłanego na obecny główny kontaktowy adres e-mail. Po otrzymaniu kodu kliknij przycisk „Otrzymałem kod”.

![identyfikator klienta](images/nichandle07.png){.thumbnail}

Wpisz kod w rubryce „Kod potwierdzający”, a następnie potwierdź.

![identyfikator klienta](images/nichandle08.png){.thumbnail}

### Zmiana typu konta

Kliknij na `typ konta` podczas edytowania profilu. rozwijane menu pozwala na zdefiniowanie typu konta odpowiadającego Twojej sytuacji.

![identifiant client](images/nichandle09.png){.thumbnail}

Po uzupełnieniu informacji kliknij przycisk `Zatwierdź`{.action}.

### Korzystanie ze swoich praw dotyczących danych osobowych

Zgodnie z ogólnym rozporządzeniem o ochronie danych osobowych (RODO) możesz skorzystać z przysługujących Ci praw dotyczących ochrony danych osobowych, wypełniając [ten formularz](https://www.ovh.pl/ochrona-danych-osobowych/korzystanie-z-praw){.external}.

### Usunięcie identyfikatora klienta

Możesz zażądać usunięcia swojego identyfikatora klienta i związanych z nim danych, wypełniając [formularz korzystania z praw RODO](https://www.ovh.pl/ochrona-danych-osobowych/korzystanie-z-praw){.external} i wybierając w nim pozycję „Prawo do usunięcia danych”.

> [!warning]
>
Usunięcie identyfikatora klienta wymaga spełnienia następujących warunków:
>
> - na koncie nie ma żadnej usługi,
>
> - na koncie nie ma żadnej nieopłaconej faktury lub zamówienia.
>
>

## Zarządzanie dostępem do konta

Danych identyfikacyjnych konta nie wolno udostępniać ani ujawniać.

Jednak może zaistnieć potrzeba przekazania dostępu do usług OVHcloud osobom trzecim, niezależnie od tego, czy są one pracownikami Twojej firmy (np. webmaster), czy niezależnymi podmiotami (np. firma księgowa).

W tych przypadkach OVHcloud pozwala na przekazanie dostępu do konta przy jednoczesnej ochronie danych identyfikacyjnych (hasło, weryfikacja dwuetapowa).

### Dodawanie użytkowników

Użytkownik może mieć uprawnienia do odczytu lub zapisu na Twoim koncie i we wszystkich Twoich usługach. Użytkowników tych można tworzyć i usuwać oraz zarządzać nimi w Panelu klienta. Aby dowiedzieć się więcej, zapoznaj się z [przewodnikiem dotyczącym zarządzania użytkownikami](../zarzadzanie_uzytkownikami/).

### Zarządzanie kontaktami

Zarządzanie administracyjne **lub** techniczne **lub** księgowe jedną lub kilkoma usługami w ramach konta można przekazać innemu identyfikatorowi klienta. Aby dowiedzieć się więcej, zapoznaj się z [przewodnikiem dotyczącym zarządzania kontaktami](../zarzadzanie_kontaktami/).

## Co zrobić w przypadku podejrzenia kradzieży tożsamości?

Jeśli otrzymasz e-mail informujący o nieznanym logowaniu do Panelu klienta, zalecamy [natychmiastową zmianę hasła do konta](../zarzadzanie-haslem/#w-panelu-klienta-ovhcloud) i [zabezpieczenie go weryfikacją dwuetapową](../zabezpieczenie-konta-za-pomoca-2FA/).

Jeśli zauważysz podejrzaną aktywność na koncie, [skontaktuj się z obsługą klienta OVHcloud](https://www.ovhcloud.com/pl/contact/), aby nasz zespół mógł pomóc Ci w podjęciu odpowiednich kroków.

## Sprawdź również

Dołącz do społeczności naszych użytkowników na stronie <https://community.ovh.com/en/>.
